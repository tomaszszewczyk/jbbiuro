# Nowa e-usługa fakturowania specjalizowanego dla przedsiębiorców

Uruchomiona została nowa e-usługa fakturowania specjalizowanego dla przedsiębiorców na Platformie Elektronicznego Fakturowania.

Dzięki dodatkowym funkcjom przedsiębiorcy będą mogli łatwiej wystawić fakturę za dostawy usług masowych, m.in. energii elektrycznej, czy telekomunikacyjnych.

Rozbudowany standard faktury umożliwi uwzględnienie dodatkowych metod kalkulacji podatku VAT - zgodnie z wymaganiami ustawy o podatku od towarów i usług.

Nowa e-usługa pozwoli również na wystawienie noty korygującej i przesłanie reakcji biznesowej na otrzymany dokument, np. jego akceptacji bądź odrzucenia.

Zmodyfikowany i rozbudowany został również standard faktury korygującej, a cały system uzupełniono o moduł do faktoringu. Nowością jest także możliwość pobrania danych odbiorcy z centralnej książki adresowej.

[Źródło](https://skwp.pl/aktualnosc/nowa-e-usluga-fakturowania-specjalizowanego-dla-przedsiebiorcow/)
